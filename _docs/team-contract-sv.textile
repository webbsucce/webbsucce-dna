---
title: Team contract, Swedish original
---

h1. Webbsuccé Team Kontrakt

h2. Parter

Detta avtal gäller mellan [WEBBSUCCÈ:arens NAMN] (org.nr xxxxxx-yyyy) och Webbsuccé AB (org. nr 556756-3753). Skyldigheterna enligt detta avtal skall utföras av [WEBBSUCCÈ:arens BOLAG] genom [WEBBSUCCÈ:arens NAMN], nedan kallad Wembern, om ej annat avtalats.

h2. Avtalet

Webbsuccé och Wembern ingår detta avtal avseende Wemberns deltagande i Webbsuccés team.

h2. Webbsuccé Team

Wembern förbinder sig att betala fastställd ”team”- avgift till Webbsuccé samt att efter bästa möjliga förmåga delta i teamets aktiviteter. Vidare skall Wemberns marknadsföra och fakturera via Webbsuccé. Undantag tas från fall till fall upp med och beviljas av styrelsen.

h2. Villkor för teamavgift

Teamavgiften består av en fast och en rörlig del på totala årsavgiften. Avgiften fastställs av styrelsen i samråd med teammedlemmarna, rullande, och avspeglar den kostnad som Webbsuccé har för teamet. I tillägg till teamavgiften ska teammedlemmen vid Webbsuccés bokföringsårs början göra en inbetalning som Webbsuccé har som buffert. Vid bokföringsårets slut betalas eventuellt överskott tillbaka. Även Wembers som slutar under året har rätt att få tillbaka eventuellt överskott. Återbetalningen beräknas så att först återbetalas bufferten. Därefter återbetalas i proportion på hur mycket Wembern betalat i fasta och rörliga avgifter. Styrelsen kan besluta om att Wembers kan skjuta upp eller rent av slippa den årliga buffert-inbetalningen.

h2. Uppdrag

För varje uppdrag skall parterna komma överens om priser, omfattning m.m. 
Wembern skall utföra uppdragen på ett professionellt och fackmannamässigt sätt. Wembern skall i uppdraget representera Webbsuccé på bästa sätt och i god konsultanda. Wembern skall följa instruktioner som lämnas av Webbsuccé och skall till Webbsuccé rapportera eventuella problem som berör uppdraget. Wembern skall inför fakturering till Webbsuccé tidrapportera i enlighet med de tider som lagts i uppdraget.

h2. Ersättning och betalning

Webbsuccé erlägger ersättningen till Wembern enligt följande: Wembern ställer ut en faktura till Webbsuccé med minst 10 dagars längre betalningstid än för motsvarande faktura som Webbsuccé ställer ut till slutkund. Vid normalt förfarande skall Wembern få betalt så fort som möjligt efter att betalningen kommer Webbsuccé tillhanda. Tidsfristen på 10 dagar ovan är enbart av praktiska skäl. Om betalning från kund inte kommer Webbsuccé tillhanda betalas inte heller någon ersättning ut till Wembern. 

h2. Skatter

Webbsuccé-medlem skall vara registrerad för moms och inneha F-skattesedel. Wembern ansvarar för betalning av arbetsgivaravgifter och skatt.

h2. Tvist

Tvist i anledning av detta avtal ska slutligt avgöras genom skiljedom enligt reglerna för Sydsvenska Industri- och Handelskammarens Skiljedomsinstitut. Skiljenämnden ska bestå av en skiljeman kunnig i datafrågor.

h2. Känsliga uppgifter och kunder

Webbsuccé och Wembern förbinder sig att inte utan den andres tillåtelse använda kunduppgifter som delas genom Webbsuccé team, samt att inte sprida känslig information som kommit till del genom teamets arbete.

h2. Övrigt, uppsägning mm

Detta avtal kan sägas upp av parterna med en månads varsel. 
Detta avtal har upprättats i två likalydande exemplar, varav parterna erhållit var sitt.
Detta kontrakt upphäver alla tidigare teamkontrakt och ramavtal.

